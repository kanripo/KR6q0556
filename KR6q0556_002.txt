#-*- mode: mandoku-view; -*-
#+DATE: 2015-08-30 21:54:00.523450
#+TITLE: 萬峰童真禪師語錄
#+PROPERTY: CBETA_ID J39nB441
#+PROPERTY: ID KR6q0556
#+PROPERTY: SOURCE Jiaxing Canon Vol. 39, No. B441
#+PROPERTY: VOL 39
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0556_J_002-0292b> 
#+PROPERTY: JUAN 2

 萬峰汝翁童真和尚語錄卷二¶
侍者德林記¶

真讚¶

出山文殊大士¶

攝大千於一毫端中收法界於微塵影裏鞭艸血¶
流頑石吼聲此蓋文殊普賢大人境界非諸凡小¶
而能信受惟證者知之耳予觀永豐隱上人所存¶
出山文殊師利之相神觀靖深儀容淡遠如性起¶
妙德未曾度再使予深生渴仰謹拜首稽首為之。¶

讚曰。¶

#+BEGIN_VERSE
「　從一毛端上突出金剛圈倒騎雲中獸還我未生前¶手中如意得自在剎剎塵塵午夜天
#+END_VERSE
」¶

須菩提¶

#+BEGIN_VERSE
「　千山與萬山都在腳板底一缽與一杖多嗔而少喜¶倩我來題讚萼開於碓嘴咦從此播揚於諸方百眾¶人前喚不起
#+END_VERSE
」¶

初祖¶

#+BEGIN_VERSE
「　西天既無此土安有別井離鄉枉自生受梁王殿上¶納敗一場少室門中罕見知有一瓢一履在人前面¶皮曾有幾多厚木禪千萬莫學伊學伊和你一下醜¶咦日月逝兮且頻頻猴愁樓兮狗走𢪠
#+END_VERSE
」¶

趙松雪十六羅漢圖¶

畫家之妙在元世松雪盡之矣松雪不獨艸萼木¶
石山水翎毛而猶刻意人物兼擅諸家諸家不能¶
較一籌者此十六大阿羅漢是其一也神情杳靄¶
悠然靖深去千百年生氣還發光相奪人不待維¶
摩大士入不二門而超然火點明燈者金沙李君¶
龍孫得之古郢歸以示予遂再拜稽首為之。¶

讚曰。¶

#+BEGIN_VERSE
「　古藤摵碎楊萼夢疾栗空山水霞凍赤腳撐開去路
<pb:KR6q0556_J_002-0292c>¶行野調無絃再三弄趙家畫譜古今騰韓幹道子孰¶焉勝幹唯畫馬無他說道子傳神亦可矜豈如此卷¶光芒久情怡意暢猶相守厥工靜悍毛髮寒冷焰驅¶馳煙波走二八阿羅去就輕停停滄海夜空沉普陀¶嵒下尋高士碧浪堆前問故津曾索龍眠繪煙下於¶今趙氏猶堪把精微浩豁臨天人欲使空生遙讚野¶金沙有叟李龍君軒昂大坐遠囂氛相逢尚不言祖¶意何暇去補南天雲
#+END_VERSE
」¶

藥王大士¶

大士之載方冊也事多不同或謂肇自神農以其¶
射味百艸作療億兆後世遂以藥王預焉首楞嚴¶
謂藥上藥王同為昆季遍探大地旋味旋知證圓¶
通門味因為上成法王子而法華又謂出於妙莊¶
嚴王未詳孰是此特就其所知而言爾漢陰李子¶
持大士像俯祈讚詠發揚流布予懼朝三暮四恐¶
多為大士哂者遂再拜稽首為之。¶

讚曰。¶

#+BEGIN_VERSE
「　本來無病亦無此想見聞覺知如拳與掌手本自然¶拳掌各偏咄哉神農起病之源百艸纔嘗平者自顛¶況復藥王而為先導證味圓通能用能照萬世儀型¶當明而妙智藥療心世藥療身維心與身瓶盂一金¶智之與世二義儼存我以正眼觀此法門如箭中的¶如水合冰掌拳之義事合如此非即非離乃疆乃理¶卓彼太虛風動塵起稽首藥王如是而已
#+END_VERSE
」¶

聚雲老和尚¶

#+BEGIN_VERSE
「　曠百世而上視億代以下無釋迦無彌勒雲興霞蔚¶海湧波飛星移霧馳至我師翁我師翁起十四¶隆之道鏗鏗其揚玉玉其彰如雷如霆浩浩汗汗小¶子所以弗敢拜首伸辭鳴鐘伐鼓者為其道大而不¶能覆藏也
#+END_VERSE
」
<pb:KR6q0556_J_002-0293a>¶

慶忠老和尚¶

#+BEGIN_VERSE
「　巴勒不死宣杲未亡二千年不揚之化日而月之七¶百歲未整之綱大啟廟廊雷發濤立玉振金聲海宇¶之人欲模形而無路豈後生小子能摸索其鬚龐老¶師宿德跂之斗絕電光石火追之未嘗夫是之謂岷¶江古佛安不為之燒香散萼時時日日日日時時勤¶勤供養
#+END_VERSE
」¶

東明甫和尚¶

#+BEGIN_VERSE
「　碎臨濟金剛寶劍大振西川斷雙徑攪地之龍稱雄¶法海德嶠之手雪峰之口一條竹篦活如蛇兩樹孤¶眉絕如斗如斗絕似青萍凜凜高風淡淡微痕我今¶讚禮稽首要問渠是何人良久云果然慶忠老人之¶嫡子即是長龍至善之法兄
#+END_VERSE
」¶

題靈然禪宿像¶

#+BEGIN_VERSE
「　謂公是大闡提人卻又輪珠在掌謂公是善演法人¶卻又離言說相且喜一段胸懷到處隨緣放曠袈裟¶杖缽依身梵貝香萼是傍更有一著過人處要你自¶裁自量
#+END_VERSE
」¶

彭君甫居士小像¶

#+BEGIN_VERSE
「　維摩再世龐老重來佛祖至道豈偶然哉雖居聲色¶不墮塵埃大火聚中優缽華開示無言說其猶春雷¶惟道人陳好肉作災湘水悠悠湘山崖崖不憚艱險¶千里持來智子啟予拜首庭階彭君久親卻不是纔¶俯祈讚詠福彼孫孩子方晏坐出緣生海安詳而起¶指顧蒼苔命管城君想像音偕是耶非耶且掛高齋¶乳成酥酪金置瓶釵要識彭君清風下載
#+END_VERSE
」¶

題總持道人小像¶

#+BEGIN_VERSE
「　柔順利貞坤道儀型冰清玉粒如木舍熏佐相夫子¶女中之英持家治業率先以身幽閒鎮靜閭巷皆欽¶易言舍章君子所尊宜爾子孫螽斯衍慶吾聞先聖
<pb:KR6q0556_J_002-0293b>¶降跡人倫或為帝女或現王臣終不自言蠱惑生民¶唯除命終陰有遺音彭氏道人皈予多春字曰總持¶諱曰德聞龐家之婦[侃-口+(└@人)]氏之母為厭五濁樂斯淨土¶幻海波清月臨當戶
#+END_VERSE
」¶

徹鑑上座請題飛鳴宿食寒鴈圖¶

#+BEGIN_VERSE
「　何處飛來雙羽輕霜天月下一聲聲分明夢在蘆萼¶裏只為饑虛到鳳城
#+END_VERSE
」¶

自讚¶

#+BEGIN_VERSE
「　爇南天之木話東海之濱計算在驢年前後收效於¶空外垂輪伐毛洗髓鏤臀斲筋以為龍驤雲聚虎嘯¶風生大似鎮州出曹門如說如行無一法為天下式¶而欲步夫古之後塵其人其人慚惶積得三兩村
#+END_VERSE
」¶

淳奕禪人請題惟證大師小像¶

#+BEGIN_VERSE
「　我未見其表求予為之讚望空而啟告非謗即成訕¶想像古儀容依稀舊公案春至百華香雨過千峰淡¶惟有過量人達此無邊岸證成無作心非秦亦非漢¶奕禪持此歸展向虛堂畔
#+END_VERSE
」¶
¶
¶
¶
¶
¶
¶
¶
¶
¶
¶
¶
¶

<pb:KR6q0556_J_002-0293c>¶

偈頌¶

青州頌送靈峰禪人¶

#+BEGIN_VERSE
「　青州衫子搆未得何處披來拜祖翁趙州老人好解¶事到處逢渠撞木鐘我做沙彌領略時科頭負痛有¶誰知頻年喫盡辛酸苦畫餅不能療朝饑是時乃謂¶豈如此丈夫窮源須到底放下雲頭與麼參不扣他¶人扣自己忽然摸得現前句有口難為對君訴潦倒¶白雲屋數間買絲閒過青楓渡從頭細算茶鹽錢撿¶點環溪幾樹煙一歸何處處何說夜行船載明月圓¶趙州老趙州老別處討鎮海明珠不在南無端傾出¶一栲栳
#+END_VERSE
」¶

壽彭君甫居士¶

#+BEGIN_VERSE
「　江水重添百尺波贈君圖畫又奚何我庵恰在晴川¶岸兩地風光未較多秪有尋常一段事與君話說非¶關戲勿耽靜妙與空沉天外出頭非所思龐老曾參¶馬簸禪西江吸盡又涓涓而今露滴依然在浸殺渠¶儂鼻孔酸蓋天蓋地如何說胸次突然自天則言前¶薦取已天涯句後承之爭見得到此如何為君壽聊¶通一線非虛謬黃鶴樓在江之南大別峰從漢水右
#+END_VERSE
」¶

破屋吟¶

#+BEGIN_VERSE
「　鑿穿鼻孔娘生路薦得渠儂第二句牢把肝腸反覆¶看虛簷漏壁清光吐春雨夜來水國分舊履如舟信¶不聞是日天明經磉下未全之器那堪文小窗故硯¶偏知有動予書笈呵雙手細展楊岐屋裏情光芒何¶患肘生柳袁州小院古名庭錯落珠珍冷袖馨來日¶上堂嗟漫項令人空自想先靈破陋由來莫可把飛¶光散玉無冬夏只為頂門一線天室內從他飛野馬
#+END_VERSE
」¶

悼高峰億和尚¶

#+BEGIN_VERSE
「　歸根聞道葉非遙強展雲箋雨淚拋薄幸法門何太¶苦千筋擔子倩誰挑
#+END_VERSE
」
<pb:KR6q0556_J_002-0294a>¶

#+BEGIN_VERSE
「　奉命持衣到楚天為予缽袋尚悠然岷山萬里空長¶在淚落晴江冷逝川
#+END_VERSE
」¶

輓東明眉山和尚¶

#+BEGIN_VERSE
「　力荷宗綱二十年慣拈白刃示參玄晚來更有堪傳¶處赤腳捎空上錦川(尚臨終偈有赤腳上西川之句)
#+END_VERSE
」¶

#+BEGIN_VERSE
「　憶昔同參老慶忠每成荒句羨予工牛山竟夜松風¶亂殿閣今惟冷畫中
#+END_VERSE
」¶

#+BEGIN_VERSE
「　偶憶當初譚笑裏先師強健送行時野田淡晚蒼煙¶外留得空亭翠幾枝
#+END_VERSE
」¶

#+BEGIN_VERSE
「　胡波清霽曉江開幾度傾思想舊懷門戶潑天何日¶啟援毫空把淚珠來
#+END_VERSE
」¶

夜坐¶

#+BEGIN_VERSE
「　屋角江聲送遠汀過窗斜月影初停夜來小鼠窺禪¶室半匣寒光映膽瓶
#+END_VERSE
」¶

補船¶

#+BEGIN_VERSE
「　半載閒雲半載空老漁無意理衰篷凄涼煙雨湘江¶岸絲網徐垂綠水中
#+END_VERSE
」¶

#+BEGIN_VERSE
「　幾年活計在江湖秋雨蘆林對遠浦聞道維揚風色¶好卻乘煙棹下三吳
#+END_VERSE
」¶

#+BEGIN_VERSE
「　棹尾漁童小樣身未通水性向人詢疑他懷老離丹¶翠想見青絲破晚春
#+END_VERSE
」¶

#+BEGIN_VERSE
「　荒艸無情是幾秋南湖初月漾江流歸帆倒影疏星¶外誰道飛槎犯斗牛
#+END_VERSE
」¶

答澴川諸子¶

#+BEGIN_VERSE
「　前年偈語多寥落此日談心味覺深石塌無錢可堪¶供暮雲催鳥出高林
#+END_VERSE
」¶

鏡湖法華庵募修圍墻請言¶

#+BEGIN_VERSE
「　桃李晴陰缺一圍遺來山市想非衣當年愧殺祗圍¶事此日何妨回竹扉
#+END_VERSE
」¶

師因學者往往多不薦竹篦子話久之乃演成六頌¶

#+BEGIN_VERSE
「　畢竟喚作甚麼肝膽一時盡露直饒伶俐衲僧到此¶猶較百步
#+END_VERSE
」¶

#+BEGIN_VERSE
「　畢竟喚作甚麼初三初四初五拈來色色現成何用¶禾山打鼓
#+END_VERSE
」¶

#+BEGIN_VERSE
「　畢竟喚作甚麼擬議知君不是蓋天蓋地一著不比¶尋常小事
#+END_VERSE
」¶

#+BEGIN_VERSE
「　畢竟喚作甚麼非龍非神非鬼咨爾參玄上人何妨¶直下薦取
#+END_VERSE
」¶

#+BEGIN_VERSE
「　畢竟喚作甚麼一齊為你說了現前不假思惟何用¶南詢諸老
#+END_VERSE
」¶

#+BEGIN_VERSE
「　畢竟喚作甚麼當人切須仔細照顧頭上霹靂撒手¶懸巖在此
#+END_VERSE
」¶

師因學者請益世尊初生話不契師意…¶

#+BEGIN_VERSE
「　平生尊貴忽然墮莫是羅㬋入命宮南北東西無著¶處是誰收在一塵中
#+END_VERSE
」¶

送行腳¶

#+BEGIN_VERSE
「　削竹為杖刳木為瓢蹈襲春衢以歌以調趙州驢腳¶過橋斷橋風吹古道不消不消
#+END_VERSE
」¶

#+BEGIN_VERSE
「　古道無已窮之無底問水尋山彷彿千里千里持來¶捨事就理哀今之人如是而已
#+END_VERSE
」¶

#+BEGIN_VERSE
「　蹈古驅今料水打碓多少癡兒隨行逐隊費艸鞋心¶把春風碎退一取三裂機而對
#+END_VERSE
」¶

#+BEGIN_VERSE
「　世事如也都莫可把朝東暮西驟馳乎下不知明鏡¶為君傾瀉咨爾禪流無從打瓦
#+END_VERSE
」¶

古德十頌¶

初祖¶

#+BEGIN_VERSE
「　冷壁挨將九箇春剛纔東到又西行宋雲蔥嶺相逢¶日無限癡腸徹底傾
#+END_VERSE
」
<pb:KR6q0556_J_002-0294c>¶

黃檗¶

#+BEGIN_VERSE
「　大唐國裏何消說不道無禪是沒師沙場自古無人¶到總為腥風遠嶠迷
#+END_VERSE
」¶

睦州¶

#+BEGIN_VERSE
「　蚯蚓驀過東海水大藏小藏拔不起活計生涯說現¶成現成何必來問你
#+END_VERSE
」¶

德山¶

#+BEGIN_VERSE
「　一口吹殘燭影滅師長恩愈海樣深溈山老大無人¶相為爾全拋一片心
#+END_VERSE
」¶

嵒頭¶

#+BEGIN_VERSE
「　堂上高呼末後句雪峰飯裏有生氣山頭老漢空缽¶回莫把從前當小事
#+END_VERSE
」¶

雪峰¶

#+BEGIN_VERSE
「　山店上機緣熟打轉當年七尺身須知更有超宗¶句庵內誰分庵外人
#+END_VERSE
」¶

雲門¶

#+BEGIN_VERSE
「　靈樹口邊已漏洩入門枉把關兒裂神光腦後再添¶椎抖擻屎腸為你說
#+END_VERSE
」¶

法昌¶

#+BEGIN_VERSE
「　機裏呈機爭見得新磨大斧霜華色小搆精廬山之¶傍杖子橫吞潭底月
#+END_VERSE
」¶

浮山¶

#+BEGIN_VERSE
「　好怪兒郎不識羞纔開鋪面擬來求罰錢擯打無餘¶說總要渠儂得自由
#+END_VERSE
」¶

雲峰¶

#+BEGIN_VERSE
「　化米方歸尋化炭緣疏纔交堂裏換須知老漢有肝¶髑者盆頭光爛爛
#+END_VERSE
」¶

日用偈¶

湧泉四十年打成一片趙州使得十二時晦堂¶
伏後方得事事如理信腳尖頭上也踢出箇佛
<pb:KR6q0556_J_002-0295a>¶
來三老人可謂病多諳藥性得效敢傳方也余¶
世緣深重道力衰微作日用十章非敢妄比隆¶
三老之長實所以痛自治焉。¶

#+BEGIN_VERSE
「　於一切境郭遍塵沙了彼世間夢幻空華
#+END_VERSE
」¶

#+BEGIN_VERSE
「　精麤隨分母妄貪著念彼落迦安然自樂
#+END_VERSE
」¶

#+BEGIN_VERSE
「　萬事隨緣勿生貪著念髻中珠忍把錯落
#+END_VERSE
」¶

#+BEGIN_VERSE
「　順逆之境不可計憶正眼觀來空萼問蒂
#+END_VERSE
」¶

#+BEGIN_VERSE
「　本無活計安有倒想清淨界中勿使遮障
#+END_VERSE
」¶

#+BEGIN_VERSE
「　寂滅性海隨汝啗啄擬欲求之千錯萬錯
#+END_VERSE
」¶

#+BEGIN_VERSE
「　一念不起其病尤深大火聚中拾取一莖
#+END_VERSE
」¶

#+BEGIN_VERSE
「　稱性之印豈用思惟迅雷不及電火難追
#+END_VERSE
」¶

#+BEGIN_VERSE
「　拈一莖艸切勿顧佇那吒喪威作者罔措
#+END_VERSE
」¶

#+BEGIN_VERSE
「　神符密印那怕爛著示與非人不如燒卻
#+END_VERSE
」¶

紫雲山藥師聖燈成擔公禪師請頌¶

#+BEGIN_VERSE
「　海印停涵四面時玉光遙向盞中施無根樹裏勤栽¶植照耀人天不可思
#+END_VERSE
」¶

#+BEGIN_VERSE
「　樹雲深鎖夜珠寒海湧金蟆萬姓歡不是如來親指¶示幾年幽壤盡迷漫
#+END_VERSE
」¶

#+BEGIN_VERSE
「　重重玉蕊出龍脣漏出些兒越樣新莫是心萼時一¶粲枝枝勇出少林春
#+END_VERSE
」¶

#+BEGIN_VERSE
「　大光明藏絕羅籠照徹音雷劫外空今日拈來堪一¶笑通身遍體自玲瓏
#+END_VERSE
」¶

贈鑑上座戒珠頌¶

予昔隱居象山距三角不一俱盧舍鑑公與予朝¶
往夕返尚矣逮予主領萬峰與三角又隔一帶水¶
略為險遠而公與予神往契洽有不可解丙寅冬¶
偶因四來禪學請演毘尼法於山中公不畏寒霜¶
弼於荒墅予因觀近代時風深為長喟如鑑公者¶
豈多得哉因作戒珠言二章為異日法中左券云。¶

#+BEGIN_VERSE
「　戒珠圓淨逼天涯錦縫重重秋故家回首遠山蒼綠
<pb:KR6q0556_J_002-0295b>¶隱夕陽西射晚峰斜
#+END_VERSE
」¶

#+BEGIN_VERSE
「　眉宇豁開鴻陣外海山依舊畫圖新勞勞亭畔敲春¶雪誰聆清商向紫宸
#+END_VERSE
」¶

示松書狀¶

甲子春予始領萬峰石松來參便問生死到來那¶
裏是安身立命處老僧向他道無間地獄裏松於¶
此稍知些屎臭氣是秋因事出山往芙蓉大溈福¶
森諸處咸有印授松始終不忘予無間獄話聿來¶
湘中依實供通不忘所自固知渠非近來趨火赴¶
炎者此子嘉其為人因書二偈昭示來者。¶

#+BEGIN_VERSE
「　躍冶精金非瑣碎前箭猶輕後箭深毛錐子上翻身¶轉箇是出頭天外人
#+END_VERSE
」¶

#+BEGIN_VERSE
「　叩予安身立命處波吒無間一悠哉不是等閒相誑¶惑老僧曾向此間來
#+END_VERSE
」¶

示寶明¶

#+BEGIN_VERSE
「　寶明妙性不離塵勞瞻之仰之惟此最高
#+END_VERSE
」¶

示行滿¶

#+BEGIN_VERSE
「　水月空華無在不在如是修持六賊自敗
#+END_VERSE
」¶

示靈應¶

#+BEGIN_VERSE
「　塵勞之儔為如來種左右逢原隨機變動
#+END_VERSE
」¶

示長源¶

#+BEGIN_VERSE
「　其流既清其源必長方知海印只在尋常
#+END_VERSE
」¶

示涵照¶

#+BEGIN_VERSE
「　坐臥去來惟憑空慧達本還源不須理會
#+END_VERSE
」¶

示初修¶

#+BEGIN_VERSE
「　無上寶印照耀兩間惟在力修莫作等閒
#+END_VERSE
」¶

示清和¶

#+BEGIN_VERSE
「　雲廓天際海浪澄波無邊剎境不離愛河
#+END_VERSE
」¶

示見昇¶

#+BEGIN_VERSE
「　如月之恒如日之昇迥超群象爍彼太法
#+END_VERSE
」
<pb:KR6q0556_J_002-0295c>¶

示慧力¶

#+BEGIN_VERSE
「　一塵翳天一芥墜地慧力難思是真實義
#+END_VERSE
」¶

示惺源¶

#+BEGIN_VERSE
「　伸手摸著舉步踏著日用尋常惟汝自樂
#+END_VERSE
」¶

僧請益德山托缽話
僧請益德山托缽話師拈杖約退僧再進師曰我¶
恁麼泥水自合喫一頓了僧曰豈無方便師便打¶
僧曰某甲話也未問因甚便打師曰汝作如是會¶
耶隨後又打僧禮拜師曰聽取一頌¶

#+BEGIN_VERSE
「　太阿冷處逼人寒潦倒嵒頭把事探若向三年尋活¶計白雲依舊覆青山
#+END_VERSE
」¶

臨濟示眾
臨濟示眾云山僧今日見處與佛祖不別若第一¶
句薦得堪與佛祖為師第二句薦得堪與人天為¶
師第三句薦得自救不了¶

第一句¶

#+BEGIN_VERSE
「　不向劫空求寸地那容栖泊未生時夜來得箇楊州¶夢騎鶴腰錢過隴西
#+END_VERSE
」¶

第二句¶

#+BEGIN_VERSE
「　纔涉言思已不堪擬裝珍御好羞慚林稍未見羚羊¶術和煙摧折玉闌干
#+END_VERSE
」¶

第三句¶

#+BEGIN_VERSE
「　諸佛眾生水上波四海參尋會也麼只因病入膏肓¶甚空令歲月易蹉跎
#+END_VERSE
」¶

第一玄¶

#+BEGIN_VERSE
「　爍然全無縫從教海岳昏打破秦時鏡內外絕疏親
#+END_VERSE
」¶

第二玄¶

#+BEGIN_VERSE
「　扷去眼中屑抽來腦後箭不動(一)絲頭請觀舊時面
#+END_VERSE
」¶

第三玄¶

#+BEGIN_VERSE
「　出頭天外去何處是爾家面前三畝地只合種桑麻
#+END_VERSE
」¶

第一要¶

#+BEGIN_VERSE
「　第一要迥絕威音兆四面沒遮攔無容通鳥道
#+END_VERSE
」
<pb:KR6q0556_J_002-0296a>¶

第二要¶

#+BEGIN_VERSE
「　第二要無人踏得到唯有謝三郎撥轉蘆灣棹
#+END_VERSE
」¶

第三要¶

#+BEGIN_VERSE
「　第三要華亭剛罷釣一橈落水中拈了膱脂帽
#+END_VERSE
」¶

先照後用¶

#+BEGIN_VERSE
「　先照後用電掣雷轟只知驟雨不見游龍
#+END_VERSE
」¶

先用後照¶

#+BEGIN_VERSE
「　先用後照孫臏減灶事在臨時無容作造
#+END_VERSE
」¶

照用同時¶

#+BEGIN_VERSE
「　照用司時作者須知思量擬議便落今時
#+END_VERSE
」¶

照用不同¶

#+BEGIN_VERSE
「　照用不同南北西東隨處作主遇緣即宗
#+END_VERSE
」¶

又示眾云有時一喝如金剛王寶劍¶

#+BEGIN_VERSE
「　金剛王劍無容擬議擬犯其鋒伏屍萬里
#+END_VERSE
」¶

有時一喝如踞地獅子¶

#+BEGIN_VERSE
「　踞地獅子其風凜冽不動纖塵諸聖腦裂
#+END_VERSE
」¶

有時一喝如探竿影艸¶

#+BEGIN_VERSE
「　探竿影艸不遲不早大用現前紅日杲杲
#+END_VERSE
」¶

有時一喝不作一喝用¶

#+BEGIN_VERSE
「　不作喝用何曾定動趁得老鼠打破油瓮
#+END_VERSE
」¶

佛事¶

為東明和尚入龕¶

以杖指龕云本無位次底人卻有位次本無安排之¶
地合共安排雲從龍風從虎南北東西不覆藏此是¶
吾兄真落處且道落在甚處以手指龕。¶

封龕¶

者條金鎖玄路以被法兄把斷久矣還要如何折合¶
顧眾云一齊緊封密釘。¶

起龕¶

盡大地承他不起盡法界籠他不住去此二途合作
<pb:KR6q0556_J_002-0296b>¶
麼生道卻請老法兄證盟。¶

秉炬¶

兄為弟持衣而來弟為兄送行而去雖然來去不同¶
途要知各有出身一路且如何是出身一路飛星過¶
水和天碧日出屏南嶺外看。¶

收骨¶

捧骨云今辰乃二月十日午時了只者時節我法兄¶
本不曾生天蓋地擎我法兄本不曾滅光前顯後白¶
雲去而復還閒鳥飛而弗度此猶是現前句子尚未¶
見末後句子敢問諸人何名末後句子以骨送瓶云¶
高著眼。¶

為心一上座封棺¶

拈杖云淨法界身本無出沒大悲願力示有去來如¶
是則生而無生又拈杖云真如淨境界一泯未常存¶
能隨染淨緣遂成十法界如是則滅元非滅既無生¶
滅心公上座畢竟歸之何處我聞并信受都是假名¶
陳。¶

起棺¶

天不能覆地不能載心公上人得大自在見麼繡出¶
鴛鴦著眼看會得金針在誰手。¶

下火¶

豎火炬云井星入斗牛彤雲眠玉兔豁開三要關便¶
是生前句既是生前句也須煆過始得。¶

安骨¶

以手指瓶云外內虛敞止正吉祥是安樂法是解脫¶
場千聖齊立下風萬靈一一斂藏若能如是上座權¶
且踜著。¶

雲石禪人請為亡師佛智禪宿封龕¶

以手指龕云此大解脫法門惟我佛智禪宿證入久¶
矣現前諸人有眼者共見有耳者共聞既是聞見分
<pb:KR6q0556_J_002-0296c>¶
明但請一齊封釘始得。¶

起龕¶

驀拈杖云不動道場烜赫威光智公於此要行即行¶
要去即去何有障礙直饒山僧到來鼓兩片皮已是¶
無端了喝一喝。¶

下火¶

豎火炬云紅日照山村白雲藏玉兔無二無二分無¶
別無斷故此箇時節乃智公禪師放身捨命之時同¶
里分中卻又如何餞送良久云欲得腦後神光現須¶
從滔裏捨莖毛。¶

為聖則禪人起龕¶

清淨界中本無遮障平白地上卻有淆訛則禪人惺¶
惺著玄關金鎖一時開脫卻籠頭卸卻角馱喝一喝。¶

下火¶

以火炬指云大光明藏迥絕羅籠本色場中了無遮¶
障吾兒撒手還鄉莫守寒巖景象絕幻妄之根苗脫¶
群生之伎倆好乘般若大舟航莫肖南浦三生上遂¶
下火。¶

為自隱禪人起龕¶

驀召靈室云自隱盡天地是罏炭鑊湯汝作麼生來¶
盡大地是刀山劍樹汝作麼生去師微哂曰幸有這¶
條路許汝出入便起。¶

下火¶

師以炬指云目前無闍黎逼塞虛空此間有老僧白¶
雲萬里今日良辰美景節屆應鐘乃我自隱上座放¶
捨四大之時老僧只得打開大涅槃門掀倒寂滅性¶
海使汝撒手還鄉榮家樂業還知麼惡水潑來成第¶
二鈍根錯過問前三遂攛下火炬。¶

為蘊空禪人起龕¶

師召云蘊空者段烜赫威光汝未遇山僧時亦何曾
<pb:KR6q0556_J_002-0297a>¶
減今日山僧送汝出山又何曾增既無增減渾是一¶
箇安樂法門汝可撒手還家受用自在那裏是撒手¶
處喝一喝。¶

下火¶

師以火炬指云大火聚裏不許藏身此是汝安身處¶
塗毒鼓邊未容側耳此是汝信受處汝於淨山建立¶
功隆迎請山僧開正法眼此是汝將來受用處惟有¶
末後一句未容無說還知麼以火炬畫圓相云無量¶
光中自在身等閒莫受他家惑遂下火。¶
¶
¶
¶
¶

　　　寶慶府邵陽縣弟子王之明率男¶
　　　王(鼎合　鼎玉)捐資流行¶
　　萬峰童真和尚語錄卷二惟冀當來¶
　　　世中一聞千悟得大總持¶
¶
¶
萬峰汶翁童真和尚語錄卷二
<pb:KR6q0556_J_002-0297b>¶

